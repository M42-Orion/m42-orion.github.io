
<!DOCTYPE html>
<html lang="zh" class="loading">
<head>
    <meta charset="UTF-8" />
    <meta http-equiv="X-UA-Compatible" content="IE=edge,chrome=1" />
    <meta name="viewport" content="width=device-width, minimum-scale=1.0, maximum-scale=1.0, user-scalable=no">
    <title>送东阳马生序 - 念念不忘，必有回响</title>
    <meta name="apple-mobile-web-app-capable" content="yes" />
    <meta name="apple-mobile-web-app-status-bar-style" content="black-translucent">
    <meta name="google" content="notranslate" />
    <meta name="keywords" content="望,"> 
    <meta name="description" content="望的个人博客,余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道 ，又患,"> 
    <meta name="author" content="望"> 
    <link rel="alternative" href="atom.xml" title="念念不忘，必有回响" type="application/atom+xml"> 
    <link rel="icon" href="/img/favicon.png"> 
    
<link rel="stylesheet" href="//cdn.jsdelivr.net/npm/gitalk@1/dist/gitalk.css">

    
    
    <meta name="twitter:card" content="summary"/>
    <meta name="twitter:title" content="送东阳马生序 - 念念不忘，必有回响"/>
    <meta name="twitter:description" content="望的个人博客,余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道 ，又患,"/>
    
    
    
    
    <meta property="og:site_name" content="念念不忘，必有回响"/>
    <meta property="og:type" content="object"/>
    <meta property="og:title" content="送东阳马生序 - 念念不忘，必有回响"/>
    <meta property="og:description" content="望的个人博客,余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道 ，又患,"/>
    
<link rel="stylesheet" href="/css/diaspora.css">

<meta name="generator" content="Hexo 5.4.2"></head>

<body class="loading">
    <span id="config-title" style="display:none">念念不忘，必有回响</span>
    <div id="loader"></div>
    <div id="single">
    <div id="top" style="display: block;">
    <div class="bar" style="width: 0;"></div>
    <a class="iconfont icon-home image-icon" href="javascript:;" data-url="https://m42-orion.github.io"></a>
    <div title="播放/暂停" class="iconfont icon-play"></div>
    <h3 class="subtitle">送东阳马生序</h3>
    <div class="social">
        <div>
            <div class="share">
                <a title="获取二维码" class="iconfont icon-scan" href="javascript:;"></a>
            </div>
            <div id="qr"></div>
        </div>
    </div>
    <div class="scrollbar"></div>
</div>

    <div class="section">
        <div class="article">
    <div class='main'>
        <h1 class="title">送东阳马生序</h1>
        <div class="stuff">
            <span>十一月 26, 2022</span>
            
  <ul class="post-tags-list" itemprop="keywords"><li class="post-tags-list-item"><a class="post-tags-list-link" href="/tags/%E6%96%87%E5%AD%A6/" rel="tag">文学</a></li></ul>


        </div>
        <div class="content markdown">
            <p>余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道 ，又患无硕师、名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。</p>
<p>当余之从师也，负箧曳屣行深山巨谷中，穷冬烈风，大雪深数尺，足肤皲裂而不知。至舍，四支僵劲不能动，媵人持汤沃灌，以衾拥覆，久而乃和。寓逆旅，主人日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；余则缊袍敝衣处其间，略无慕艳意。以中有足乐者，不知口体之奉不若人也。盖余之勤且艰若此。今虽耄老，未有所成，犹幸预君子之列，而承天子之宠光，缀公卿之后，日侍坐备顾问，四海亦谬称其氏名，况才之过于余者乎？</p>
<p>今诸生学于太学，县官日有廪稍之供，父母岁有裘葛之遗，无冻馁之患矣；坐大厦之下而诵诗书，无奔走之劳矣；有司业、博士为之师，未有问而不告，求而不得者也；凡所宜有之书，皆集于此，不必若余之手录，假诸人而后见也。其业有不精，德有不成者，非天质之卑，则心不若余之专耳，岂他人之过哉！</p>
<p>东阳马生君则，在太学已二年，流辈甚称其贤。余朝京师，生以乡人子谒余，撰长书以为贽，辞甚畅达，与之论辨，言和而色夷。自谓少时用心于学甚劳，是可谓善学者矣！其将归见其亲也，余故道为学之难以告之。谓余勉乡人以学者，余之志也；诋我夸际遇之盛而骄乡人者，岂知予者哉？</p>
<hr>
<p>以前在学校的时候受因为这是语文课文，没能主动的去理解文章表达的含义，不能够理解求学之路为何会艰辛，也不能够理解为什么要这样贬低自己求学。随着自己离开学校，逐渐步入社会，慢慢的去感悟学习的过程之后再回过来这篇文章，不仅感慨，求学之路莫若于此！同时也能够理解为啥作者会写出： <strong>以中有足乐者，不知口体之奉不若人也</strong> 。确实，学有所得的快乐有时候真的难以用具象化的东西代替或描述！</p>

            <!--[if lt IE 9]><script>document.createElement('audio');</script><![endif]-->
            <audio id="audio" loop="1" preload="auto" controls="controls" data-autoplay="true">
                <source type="audio/mpeg" src="http://link.hhtjim.com/163/34586283.mp3">
            </audio>
            
        </div>
        
    <div id="gitalk-container" class="comment link"
		data-enable="true"
        data-ae="true"
        data-ci="b8b94e0e57e0acc46202"
        data-cs="3c8a260493b4c271ee7ad2c5a6aa82b5539ba734"
        data-r=""
        data-o=""
        data-a=""
        data-d="false"
    >查看评论</div>


    </div>
    
        <div class="side">
				
        </div>
    
</div>


    </div>
</div>
</body>

<script src="//cdn.jsdelivr.net/npm/gitalk@1/dist/gitalk.min.js"></script>


<script src="//lib.baomitu.com/jquery/1.8.3/jquery.min.js"></script>
<script src="/js/plugin.js"></script>
<script src="/js/typed.js"></script>
<script src="/js/diaspora.js"></script>


<link rel="stylesheet" href="/photoswipe/photoswipe.css">
<link rel="stylesheet" href="/photoswipe/default-skin/default-skin.css">


<script src="/photoswipe/photoswipe.min.js"></script>
<script src="/photoswipe/photoswipe-ui-default.min.js"></script>


<!-- Root element of PhotoSwipe. Must have class pswp. -->
<div class="pswp" tabindex="-1" role="dialog" aria-hidden="true">
    <!-- Background of PhotoSwipe. 
         It's a separate element as animating opacity is faster than rgba(). -->
    <div class="pswp__bg"></div>
    <!-- Slides wrapper with overflow:hidden. -->
    <div class="pswp__scroll-wrap">
        <!-- Container that holds slides. 
            PhotoSwipe keeps only 3 of them in the DOM to save memory.
            Don't modify these 3 pswp__item elements, data is added later on. -->
        <div class="pswp__container">
            <div class="pswp__item"></div>
            <div class="pswp__item"></div>
            <div class="pswp__item"></div>
        </div>
        <!-- Default (PhotoSwipeUI_Default) interface on top of sliding area. Can be changed. -->
        <div class="pswp__ui pswp__ui--hidden">
            <div class="pswp__top-bar">
                <!--  Controls are self-explanatory. Order can be changed. -->
                <div class="pswp__counter"></div>
                <button class="pswp__button pswp__button--close" title="Close (Esc)"></button>
                <button class="pswp__button pswp__button--share" title="Share"></button>
                <button class="pswp__button pswp__button--fs" title="Toggle fullscreen"></button>
                <button class="pswp__button pswp__button--zoom" title="Zoom in/out"></button>
                <!-- Preloader demo http://codepen.io/dimsemenov/pen/yyBWoR -->
                <!-- element will get class pswp__preloader--active when preloader is running -->
                <div class="pswp__preloader">
                    <div class="pswp__preloader__icn">
                      <div class="pswp__preloader__cut">
                        <div class="pswp__preloader__donut"></div>
                      </div>
                    </div>
                </div>
            </div>
            <div class="pswp__share-modal pswp__share-modal--hidden pswp__single-tap">
                <div class="pswp__share-tooltip"></div> 
            </div>
            <button class="pswp__button pswp__button--arrow--left" title="Previous (arrow left)">
            </button>
            <button class="pswp__button pswp__button--arrow--right" title="Next (arrow right)">
            </button>
            <div class="pswp__caption">
                <div class="pswp__caption__center"></div>
            </div>
        </div>
    </div>
</div>



<script type="text/x-mathjax-config">
    MathJax.Hub.Config({"HTML-CSS": { preferredFont: "TeX", availableFonts: ["STIX","TeX"], linebreaks: { automatic:true }, EqnChunk: (MathJax.Hub.Browser.isMobile ? 10 : 50) },
        tex2jax: { inlineMath: [ ["$", "$"], ["\\(","\\)"] ], processEscapes: true, ignoreClass: "tex2jax_ignore|dno",skipTags: ['script', 'noscript', 'style', 'textarea', 'pre', 'code']},
        TeX: {  noUndefined: { attributes: { mathcolor: "red", mathbackground: "#FFEEEE", mathsize: "90%" } }, Macros: { href: "{}" } },
        messageStyle: "none"
    });
</script>
<script type="text/x-mathjax-config">
    MathJax.Hub.Queue(function() {
        var all = MathJax.Hub.getAllJax(), i;
        for(i=0; i < all.length; i += 1) {
            all[i].SourceElement().parentNode.className += ' has-jax';
        }
    });
</script>

<script type="text/javascript" src="https://cdn.mathjax.org/mathjax/latest/MathJax.js?config=TeX-AMS-MML_HTMLorMML">
</script>




</html>
